Procesor je centralna komponenta svakog računala, zadužena za obradu većine procesa koji se odvijaju u računalu. U domeni osobnih računala trenutno vladaju dva proizvođača – AMD i Intel. Same procesore možemo opisati kroz nekoliko parametara. Radni takt je karakteristika koja nam govori koliko će procesor biti u mogućnosti odraditi promjena digitalnih stanja u sekundi, te se izražava u Hz (herzima), odnosno najčešće u gigaherzima (GHz) jer današnji procesori najčešće rade taktom između 1 i 3 milijarde promjena u sekundi. Zapravo, ovo je brzina procesora. Dalje ih opisujemo brojem jezgri. Broj procesorskih jezgri pojednostavljeno znači broj paralelnih instrukcija koje može odraditi. Susrećemo se i s količinom predmemorije ili cashe memorije, koja je podijeljena na nekoliko razina, obično označene kao L1 i L2 te izražene u MB ili kB.