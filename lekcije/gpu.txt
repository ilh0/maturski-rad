Grafička kartica je komponenta zadužena za obradu grafičkih procesa. Opremljena je zasebnim specijaliziranim procesorom za ovu namjenu, te zasebnom radnom memorijom. Igre su tipičan oblik programa koji intenzivno opterećuje grafičku karticu te će upravo u ovom slučaju vjerojatno grafička kartica imati presudnu ulogu u performansama. Kao i procesori, i grafičke kartice dolaze najčešće od dva vodeća proizvođača, a to su AMD i nVidia. Za grafičke je kartice specifično da ih često drugi proizvođači sklapaju.