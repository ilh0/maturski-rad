Radna memorija je, kao što joj i samo ime kaže, memorija u koju će vaše računalo smještati podatke s kojima trenutno radi. Trenutno aktualne arhitekture radne memorije su DDR3 i DDR4. Osim tipa, one se dijele i po radnom taktu. Za napredne korisnike su bitne i latencije radne memorije. Načelno želimo imati što više memorije što bržeg takta. Preporuka je da module radne memorije kupujete u parovima, te da se tako i popunjavaju utori na matičnoj ploči. Ukoliko stavite u svoje računalo radne memorije npr. 1300 i 1600 MHz, one će raditi na zajedničkom taktu, a to je 1300 Mhz, tako da imajte i to na umu. Ukoliko vaše računalo neće imati dovoljno radne memorije na raspolaganju, sav „višak“ podataka će se morati zapisati na disk, koji je višestruko sporiji od radne memorije. Ovo iznimno loše utječe na performanse računala te je zato važno osigurati dovoljnu količinu radne memorije.