Uloga napajanja je da opskrbljuje sve komponente računala s električnom energijom točno određenim naponima i dovoljnom količinom energije. Napajanja nisu jednostavna kako bismo pretpostavili na prvi pogled. Komponente valja opskrbiti cijelim nizom različitih napona, a moćna računala često traže i zavidnu količinu energije. Uz sve to, postoji cijeli niz sigurnosnih funkcionalnosti koje štite komponente od nastanka štete uslijed promjena u naponu, oštećenja samog napajanja ili nekih drugih scenarija.